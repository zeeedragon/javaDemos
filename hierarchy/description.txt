Да се проектира йерархична структура от класове, моделираща следната система:
Сайт предоставя платено „сваляне“ на материали от интернет. Сумата се формира по следния начин – заплаща се базова цена за групата, в която попада ресурса и допълнителната цена на конкретния ресурс. Предоставяните ресурси са печатни произведения, музика, видео, игри, курсове. Освен това трябва да има възможност за селективно търсене. За целта е известно, че:
-	 печатните произведения могат да бъдат вестници, списания, книги. За всички научни печатни произведения се пази научна област, докато за художествената литература се пази жанр. Всяко издателство може да прави определен процент отстъпка на своите издания (те могат да бъдат от всички видове). В списанията и вестниците има статии, които могат да бъдат търсени по заглавие и автор. Допълнете вие специфични характеристики за печатните произведения.
-	Игрите са разпределени по жанрове
-	Музиката е разпределена по вид
-	Филмите са разпределени по жанр
Игрите, музиката, филмите се предлагат от разпространители. Всеки разпространител може да изисква заплащането на някаква такса  
-	Курсовете са разпределени по научни области и във всяка област – в секции (например ако научната област е информатика, примерни секции биха могли да бъдат програмиране, бази от данни, графика, …). Всеки курс има организатор. Един организатор може да организира повече от един курс, както и един курс може да бъде организиран от повече от един организатор. Организаторът може да изисква някаква допълнителна сума.
Проектираният модел да има възможност за разширение. Възможно е допълването на сайта с извършване на различни видове услуги, групирани в направления. Заплашането на дадена услуга ще се извършва на час с предварително зададена цена. Допълнително може да се начисляват такси за специфични изисквания от страна на клиента.
Можете да добавяте всякаква информация към проектирания модел с цел да бъде максимално достоверен. 
